Kirish
================
**Sun'iy intellekt (AI)** - bu kompyuter tizimlarining odatda inson intellekti bilan bog‘liq bo‘lgan o‘rganish, fikrlash, muammolarni hal qilish, idrok etish va qaror qabul qilish kabi vazifalarni bajarish qobiliyati. Amaliy jihatdan AI – bu berilganlardan (data) foydalanib modellash, bashorat va qaror qilishni optimallashtirishdir.

<img src="_static/ai-overview.png" alt="Rasm tavsifi" width="100%"/>

Sun'iy intellektning asosiy bo‘limlari:

- **Mashinali o‘rganish (*Machine learning*)** - Kompyuterlar ma’lumotlardan naqsh (pattern) va qonuniyatlarni o‘rganadi va shu asosida bashorat yoki qaror qabul qiladi.
  
- **Kompyuterli ko‘rish (*Computer vision*)** - Kompyuter tasvir yoki videodan obyektlarni ko‘rish va tanish qobiliyatiga ega bo‘ladi. Masalan: yuzni aniqlash, avtoulov raqamini o‘qish.

- **Qat'iymas mantiq (*Fuzzy logic*)** - Aniq “ha” yoki “yo‘q” qarorlardan tashqari, orasidagi qiymatlar (masalan, “biroz issiq”, “ko‘proq sovuq”) bilan ishlashga imkon beradi. Masalan: konditsioner avtomatik boshqaruvi.

- **Ekspert tizimlar (*Expert systems*)** - Ma’lum bir sohaga oid qoidalar va bilimlar bazasiga tayanib, mutaxassis kabi qaror chiqaradi. Masalan: tibbiy diagnostika dasturi.
  
- **Robototexnika (*Robotics*)** - AI yordamida robotlar harakatlanish, idrok qilish va muhit bilan o‘zaro ta’sir qilish imkoniyatiga ega bo‘ladi. Masalan: omborda buyurtmalarni yig‘uvchi robot.

- **Neyron tarmoqlar / Chuqur o‘rganish (*Neural networks/deep learning*)** - Inson miyasi ishlashiga o‘xshash model: ko‘p qatlamli tarmoqlar orqali murakkab naqshlarni o‘rganadi.

- **Tabiiy tilni qayta ishlash (*Natural language processing*)** - Kompyuterning inson tilini tushunishi, qayta ishlashi va yaratishi.

- **Generativ AI (*Generative AI*)** - Yangi kontent — matn, rasm, musiqa yoki video yaratadigan modellar.
